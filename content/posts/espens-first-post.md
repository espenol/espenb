---
title: "Tanker etter Avlogga i NRK"
date: 2024-11-10
draft: true
---

# Avlogga

Som så mange andre i Norge, så har jeg den siste tiden sett serien "Avlogga" på
NRK TV. Her ser vi Mike og Sven som skal klare seg et år uten skjerm. Dette er
nok urealistisk for mange, inkludert meg selv, kanskje aller mest pga. jobben
min innen innen IT. Det er mange skjermer en må omgås med, for min del er de
største tidstyvene telefonen, PC og TV. Alle disse byr på mange nyttige
funksjoner, men også mye unyttig. Det for meg uaktuelt å kvitte meg helt med
disse enhetene, men å finne måter å bruke de mer konstruktivt på, det vil jeg.
Jeg tror ikke man kan gjøre det halvhjertet om man vil bryte ut av mønster som
har vært i mange år, så her må man gå systematisk til verks for å ikke falle
tilbake i gamle mønster.

Jeg har lyst til å redusere smarttelefonbruk, men jeg vil ikke kvitte
meg med smarttelefonen. Den har for mange nyttige funksjoner. Skulle jeg ikke
hatt smarttelefonen, så måtte jeg hatt mange flere dumme enheter. Spesielt
kameraet på smarttelefonen er jeg glad i. Jeg får et svært godt kamera i en
relativt kompakt enhet. Jobben betaler det også. Jeg har ikke lyst til å betale
mange tusen for å ha et større og uhåndterbart kamera som jeg aldri har med meg
uansett. Andre ting som alarm, nettleser, musikkspiller og lignende, det er i
varierende grad å erstatte i andre enheter.

La oss si at jeg skulle drastisk kuttet ned på bruk av smarttelefon, og skjerm
generelt. Hvilke utfordringer ville dette betydd for en som meg? Og hvilke
alternative løsninger finnes det? Det er en gøy problemstilling å se
nærmere på.

Noen av utfordringene, og mulige løsninger, er som følger:

- Betaling. For oss som er vant med betaling via telefon eller smartklokke, så
  er det tungvint å skulle bruke kort eller kontanter. Men et kort tar ikke stor
  plass, og det er et lite offer å ta det med seg. Man kan jo også tenke seg at
  en halvdum klokke ala Garmin, med sin Garmin Pay, kan brukes som erstatning
  for kort, utan at det involverer mye skjermbruk og distraksjoner.
- Reiser. Billetter til reiser rundt om i landet krever en del planlegging. Man
  kan mange steder skrive ned en relativt kort referanse (typ 6 bokstaver),
  eller så kan man skrive ut billetter. Men hvilke løsninger finnes det for oss
  som ikke har printer hjemme, og ikke vil ha en stor og stygg printer? Finnes
  det små printere man kan bruke til å lett skrive ut et lite screenshot av en
  billett? Dette må undersøkes nærmere. Kartløsninger bør også ses nærmere på.
  Men, på reise utenom byen jeg bor i så vil jeg gjerne ha med kamera, og så
  lenge jeg ikke har annet kamera enn smarttelefon så blir jo det lett å ta med
  smarttelefonen.
- Podcasts. Jeg har lyst å få med meg noen podcasts her og der, men jeg har
  ganske spissede app-er for å gjøre dette på min Android-telefon. Jeg er fan av
  open source, libre app-er, men kanskje er Spotify en god erstatning her.
  Spotify kan jeg få på TV-en min, eller via andre relativt dumme enheter, tror
  jeg? Jeg liker ikke å måtte bli avhengig av kommersielle tjenester som
  Spotify, men kanskje er det et nødvendig onde. Dette må undersøkes nærmere.
  Kanskje jeg også kan få til noe magi via min Raspberry Pi.
- Musikk. Her er det litt av det samme som med podcasts. Eneste forskjellen er
  at det ikke er så nøye å beholde progresjon i ulike episoder. Må undersøkes nærmere.
- Sosialt liv og sosiale medier. Det er mange gruppesamtaler på Messenger,
  Snapchat og Signal. Mye av det er overflødig. Noe er ikke. Bryr vennene mine
  seg nok om meg til å gidde å sende melding spesifikt til en eventuell
  dumtelefon om jeg ikke følger med på gruppesamtalene? Eller skal det være lov
  å sjekke Facebook, Messenger etc. en gang eller to i uken? Er litt usikker på
  hvilke regler man bør ha på dette. Det må undersøkes nærmere, og trolig også
  drøftes med andre. Jeg tror egentlig sosiale medier, utenom kanskje chats, bør
  begrenses litt likt smågodt for barn. Kun på lørdag kveld (eller annen dag, i
  dette tilfellet :) )
- Alarm, timer og vekkerklokke. Her kan man ha dumme klokker, eller halvdumme
  klokker. Apple Watch er totalt uaktuelt, men Garmin-klokker er ikke så
  forferdelig smarte og man kan skru av mye funksjonalitet. Å ha mulighet til å
  spore treningen sin, eller ha vekkerklokke, timer under matlaging, det må man
  jo ha.
- Trening. Uten smarttelefon, så mister jeg mellomleddet for syncing
  mellom Garmin-klokke og Strava sine servere. Jeg tipper denne lar seg løse
  vha. kabel mellom PC og Garmin-klokke, men er usikker. Må se nærmere på den.
  Er forsåvidt ikke veldig viktig uansett, men Strava er den ene formen sosiale
  medier hvor jeg faktisk deler noe av det jeg driver med.
- Radio. Denne er enkel å erstatte via å kjøpe en ekstra enhet.
- Kamera. Jeg er ikke villig til å skaffe eget kamera, tror jeg. Om jeg gjør
  det, så er det jo noen tusenlapper, og kanskje et mer bevisst forhold til
  hvilke bilder jeg tar, og hvordan jeg lagrer bildene mine (jeg syns det er en
  uting at alt automatisk går rett opp i skyen). Men, jeg trenger jo ikke kamera
  utenom reiser utenfor byen min. Mest til fjells eller utenlands jeg har lyst å
  ha kamera, eller når jeg får unger å forevige en gang i fremtiden. Kanskje er
  nøkkelen å avlære seg bruk av kameraet/smarttelefon i hverdagen nå, og om x
  antall år når man får barn, så klarer man bruke smarttelefon i hjemmet uten å
  la den ta overhånd.

## TODO

Tanker som bør skrives om

- Handler det om å redusere antall distraksjoner fremfor kun tid brukt foran
  skjerm? Redusere mengde context switching og hoppe mello ulike oppgaver?
- Handler det om å tilføre forsinkelser og gjøre at ting tar mer tid, at ting
  ikke er så lett tilgjengelig?
- Mye kan håndteres via en notatblokk, kalender, notater, kart etc så lenge man
  planlegger litt bedre
- Vanskeligere å få til halvveis bruk av smarttelefon enn å kutte den helt? Må
  finne alternative løsninger på det man bruker telefonen til.
- Skrive ned på et ark hva man skal gjøre på telefonen før man tar den fram?
  Gjøre ting i "batches", og ikke bruke telefonen utenom når man gjør det _helt_
  bevisst?
